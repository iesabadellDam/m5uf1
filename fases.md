##**1.6.Fases del desenvolupament d'una aplicació: anàlisi, disseny, codificació, proves, documentació, manteniment i explotació, entre d'altres.**

__Una aplicació informàtica necessitarà moltes petites accions (i no tan petites) per ser creada. S’han desenvolupat moltes metodologies que ofereixen un acompanyament al llarg d’aquest desenvolupament, proporcionant pautes, indicacions, mètodes i documents per ajudar, sobretot, els caps de projecte més inexperts.__.

###**1.6.1.Estudi de viabilitat del sistema.**

__El propòsit d’aquest procés és analitzar un conjunt concret de necessitats, amb la idea de proposar una solució a curt termini. Els criteris amb què es fa aquesta proposta no seran estratègics sinó tàctics i relacionats amb aspectes econòmics, tècnics, legals i operatius.__.

####*Resultats*
__s de l’estudi de viabilitat del sistema constituiran la base per prendre la decisió de seguir endavant o abandonar el projecte__.

###**1.6.2.Anàlisi del sistema d’informació.**

__El propòsit d’aquest procés és aconseguir l’especificació detallada del sistema d’informació, per mitjà d’un catàleg de requisits i d’una sèrie de models que cobreixin les necessitats d’informació dels usuaris per als quals es desenvoluparà el sistema d’informació i que seran l’entrada per al procés de Disseny del sistema d’informació__.

###**1.6.3.Disseny del sistema d’informació.**

__El propòsit del disseny és obtenir la definició de l’arquitectura del sistema i de l’entorn tecnològic que li donarà suport, juntament amb l’especificació detallada dels components del sistema d’informació. A partir d’aquesta informació, es generen totes les especificacions de construcció relatives al propi sistema, així com l’especificació tècnica del pla de proves, la definició
dels requisits d’implantació i el disseny dels procediments de migració i càrrega inicial__.

###**1.6.4.Construcció del sistema d’informació.**

__La construcció del sistema d’informació té com a objectiu final la construcció i la prova dels diferents components del sistema d’informació, a partir del seu conjunt d’especificacions lògiques i físiques, obtingut en la fase de disseny. Es desenvolupen els procediments d’operació i de seguretat, i s’elaboren els manuals d’usuari final i d’explotació, aquests últims quan sigui procedent__.

###**1.6.5.Implantació i acceptació del sistema.**

__Aquest procés té com a objectiu principal el lliurament i l’acceptació del sistema en la seva totalitat, que pot comprendre diversos sistemes d’informació desenvolupats de manera independent, i un segon objectiu, que és dur a terme les activitats oportunes per al pas a producció del sistema__.
